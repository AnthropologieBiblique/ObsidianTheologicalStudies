---
bibleKeys : 
- איוב 25
- Job 25
- Jb 25
tags : 
- Bible/Jb/25
- hébreu
cssclass : hébreu
direction : rtl
---

# איוב 25

###### 1
וַיַּעַן בִּלְדַּד הַשֻּׁחִי וַיֹּאמַר׃
###### 2
הַמְשֵׁל וָפַחַד עִמֹּו עֹשֶׂה שָׁלֹום בִּמְרֹומָיו׃
###### 3
הֲיֵשׁ מִסְפָּר לִגְדוּדָיו וְעַל־מִי לֹא־יָקוּם אֹורֵהוּ׃
###### 4
וּמַה־יִּצְדַּק אֱנֹושׁ עִם־אֵל וּמַה־יִּזְכֶּה יְלוּד אִשָּׁה׃
###### 5
הֵן עַד־יָרֵחַ וְלֹא יַאֲהִיל וְכֹוכָבִים לֹא־זַכּוּ בְעֵינָיו׃
###### 6
אַף כִּי־אֱנֹושׁ רִמָּה וּבֶן־אָדָם תֹּולֵעָה׃ ף
