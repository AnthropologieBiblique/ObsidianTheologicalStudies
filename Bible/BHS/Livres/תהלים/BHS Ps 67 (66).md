---
bibleKeys : 
- תהלים 67 (66)
- Psaumes 67 (66)
- Ps 67 (66)
- Psalms 67 (66)
tags : 
- Bible/Ps/67_66
- hébreu
cssclass : hébreu
direction : rtl
---

# תהלים 67 (66)

###### 1
לַמְנַצֵּח בִּנְגִינֹת מִזְמֹור שִׁיר׃
###### 2
אֱלֹהִים יְחָנֵּנוּ וִיבָרְכֵנוּ יָאֵר פָּנָיו אִתָּנוּ סֶלָה׃
###### 3
לָדַעַת בָּאָרֶץ דַּרְךֶּךָ בְּכָל־גֹּויִם יְשׁוּעָתֶךָ׃
###### 4
יֹודוּךָ עַמִּים אֱלֹהִים יֹודוּךָ עַמִּים כֻּלָּם׃
###### 5
יִשְׂמְחוּ וִירַנְּנוּ לְאֻמִּים כִּי־תִשְׁפֹּט עַמִּים מִישֹׁור וּלְאֻמִּים בָּאָרֶץ תַּנְחֵם סֶלָה׃
###### 6
יֹודוּךָ עַמִּים אֱלֹהִים יֹודוּךָ עַמִּים כֻּלָּם׃
###### 7
אֶרֶץ נָתְנָה יְבוּלָהּ יְבָרְכֵנוּ אֱלֹהִים אֱלֹהֵינוּ׃
###### 8
יְבָרְכֵנוּ אֱלֹהִים וְיִירְאוּ אֹתֹו כָּל־אַפְסֵי־אָרֶץ׃
