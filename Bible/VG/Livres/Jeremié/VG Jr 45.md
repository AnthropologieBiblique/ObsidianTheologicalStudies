---
bibleKeys : 
- Jeremié 45
- Jérémie 45
- Jr 45
- Jeremiah 45
tags : 
- Bible/Jr/45
- latin
cssclass : latin
direction : ltr
---

# Jeremié 45

###### 1
Verbum quod locutus est Jeremias propheta ad Baruch filium Neriæ, cum scripsisset verba hæc in libro ex ore Jeremiæ, anno quarto Joakim filii Josiæ regis Juda, dicens :
###### 2
Hæc dicit Dominus Deus Israël ad te, Baruch :
###### 3
Dixisti : Væ misero mihi ! quoniam addidit Dominus dolorem dolori meo : laboravi in gemitu meo, et requiem non inveni.
###### 4
Hæc dicit Dominus : Sic dices ad eum : Ecce quos ædificavi, ego destruo : et quos plantavi, ego evello, et universam terram hanc :
###### 5
et tu quæris tibi grandia ? Noli quærere, quia ecce ego adducam malum super omnem carnem, ait Dominus, et dabo tibi animam tuam in salutem in omnibus locis ad quæcumque perrexeris.
