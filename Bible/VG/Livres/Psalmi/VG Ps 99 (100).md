---
bibleKeys : 
- Psalmi 99 (100)
- Psaumes 100 (99)
- Ps 100 (99)
- Psalms 100 (99)
tags : 
- Bible/Ps/100_99
- latin
cssclass : latin
direction : ltr
---

# Psalmi 99 (100)

###### 1
Psalmus in confessione.
###### 2
Jubilate Deo, omnis terra ; servite Domino in lætitia. Introite in conspectu ejus in exsultatione.
###### 3
Scitote quoniam Dominus ipse est Deus ; ipse fecit nos, et non ipsi nos ; populus ejus, et oves pascuæ ejus.
###### 4
Introite portas ejus in confessione, atria ejus in hymnis ; confitemini illi. Laudate nomen ejus,
###### 5
quoniam suavis est Dominus ; in æternum misericordia ejus, et usque in generationem et generationem veritas ejus.
