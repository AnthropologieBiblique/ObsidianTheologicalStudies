---
bibleKeys : 
- Psalmi 1
- Psaumes 1
- Ps 1
- Psalms 1
tags : 
- Bible/Ps/1
- latin
cssclass : latin
direction : ltr
---

# Psalmi 1

###### 1
Beatus vir qui non abiit in consilio impiorum, et in via peccatorum non stetit, et in cathedra pestilentiæ non sedit ;
###### 2
sed in lege Domini voluntas ejus, et in lege ejus meditabitur die ac nocte.
###### 3
Et erit tamquam lignum quod plantatum est secus decursus aquarum, quod fructum suum dabit in tempore suo : et folium ejus non defluet ; et omnia quæcumque faciet prosperabuntur.
###### 4
Non sic impii, non sic ; sed tamquam pulvis quem projicit ventus a facie terræ.
###### 5
Ideo non resurgent impii in judicio, neque peccatores in concilio justorum,
###### 6
quoniam novit Dominus viam justorum ; et iter impiorum peribit.
