---
bibleKeys : 
- Psalmi 92 (93)
- Psaumes 93 (92)
- Ps 93 (92)
- Psalms 93 (92)
tags : 
- Bible/Ps/93_92
- latin
cssclass : latin
direction : ltr
---

# Psalmi 92 (93)

###### 1
Laus cantici ipsi David, in die ante sabbatum, quando fundata est terra. Dominus regnavit, decorem indutus est : indutus est Dominus fortitudinem, et præcinxit se. Etenim firmavit orbem terræ, qui non commovebitur.
###### 2
Parata sedes tua ex tunc ; a sæculo tu es.
###### 3
Elevaverunt flumina, Domine, elevaverunt flumina vocem suam, elevaverunt flumina fluctus suos,
###### 4
a vocibus aquarum multarum. Mirabiles elationes maris ; mirabilis in altis Dominus.
###### 5
Testimonia tua credibilia facta sunt nimis ; domum tuam decet sanctitudo, Domine, in longitudinem dierum.
