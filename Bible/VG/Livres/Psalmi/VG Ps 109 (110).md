---
bibleKeys : 
- Psalmi 109 (110)
- Psaumes 110 (109)
- Ps 110 (109)
- Psalms 110 (109)
tags : 
- Bible/Ps/110_109
- latin
cssclass : latin
direction : ltr
---

# Psalmi 109 (110)

###### 1
Psalmus David. Dixit Dominus Domino meo : Sede a dextris meis, donec ponam inimicos tuos scabellum pedum tuorum.
###### 2
Virgam virtutis tuæ emittet Dominus ex Sion : dominare in medio inimicorum tuorum.
###### 3
Tecum principium in die virtutis tuæ in splendoribus sanctorum ; ex utero, ante luciferum, genui te.
###### 4
Juravit Dominus, et non pœnitebit eum : Tu es sacerdos in æternum secundum ordinem Melchisedech.
###### 5
Dominus a dextris tuis ; confregit in die iræ suæ reges.
###### 6
Judicabit in nationibus ; implebit ruinas, conquassabit capita in terra multorum,
###### 7
de torrente in via bibet ; propterea exaltabit caput.
