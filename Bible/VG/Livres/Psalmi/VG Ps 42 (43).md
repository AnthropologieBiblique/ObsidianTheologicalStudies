---
bibleKeys : 
- Psalmi 42 (43)
- Psaumes 43 (42)
- Ps 43 (42)
- Psalms 43 (42)
tags : 
- Bible/Ps/43_42
- latin
cssclass : latin
direction : ltr
---

# Psalmi 42 (43)

###### 1
Psalmus David. Judica me, Deus, et discerne causam meam de gente non sancta, ab homine iniquo et doloso erue me.
###### 2
Quia tu es, Deus, fortitudo mea, quare me repulisti ? et quare tristis incedo, dum affligit me inimicus ?
###### 3
Emitte lucem tuam et veritatem tuam ; ipsa me deduxerunt, et adduxerunt in montem sanctum tuum, et in tabernacula tua.
###### 4
Et introibo ad altare Dei, ad Deum qui l√¶tificat juventutem meam. Confitebor tibi in cithara, Deus, Deus meus.
###### 5
Quare tristis es, anima mea ? et quare conturbas me ? Spera in Deo, quoniam adhuc confitebor illi, salutare vultus mei, et Deus meus.
