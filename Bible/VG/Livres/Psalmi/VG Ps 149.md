---
bibleKeys : 
- Psalmi 149
- Psaumes 149
- Ps 149
- Psalms 149
tags : 
- Bible/Ps/149
- latin
cssclass : latin
direction : ltr
---

# Psalmi 149

###### 1
Alleluja. Cantate Domino canticum novum ; laus ejus in ecclesia sanctorum.
###### 2
Lætetur Israël in eo qui fecit eum, et filii Sion exsultent in rege suo.
###### 3
Laudent nomen ejus in choro, in tympano et psalterio psallant ei.
###### 4
Quia beneplacitum est Domino in populo suo, et exaltabit mansuetos in salutem.
###### 5
Exsultabunt sancti in gloria, lætabuntur in cubilibus suis.
###### 6
Exaltationes Dei in gutture eorum : et gladii ancipites in manibus eorum :
###### 7
ad faciendam vindictam in nationibus, increpationes in populis ;
###### 8
ad alligandos reges eorum in compedibus, et nobiles eorum in manicis ferreis ;
###### 9
ut faciant in eis judicium conscriptum : gloria hæc est omnibus sanctis ejus. Alleluja.
